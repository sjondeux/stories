### Een Nieuw Leven

Cees keek heimelijk door de kier van de deur. Toen hij zag dat de kust veilig was, kwam hij uit zijn kamertje. Zachtjes draaide hij de deur op slot. Op gelucht haalde hij adem. Hij streek door zijn warrige ongekamde haar en keek nog eens goed rond. Cees stelde tevreden vast dat alleen de opgezette dieren, die door het hele lokaal verspreid stonden, zagen dat hij hier was. Rustig zette hij een stoel op tafel die blijkbaar door de leerlingen over het hoofd gezien was. Het rook er muf en nog niet nog niet naar citroen, dat betekende dat de schoonmakers nog niet langs waren geweest.

Plots hoorde hij voetstappen op de gang. Verschrikt liep hij richting de deur om deze op slot te draaien. Vlak voordat hij zijn sleutel in het slot kon steken werd deze opengetrokken.

"Cees!", riep meneer Dekker, "Verdorie man! Je bezorgd me zowat een hartaanval!"
"Goedenavond", zei Cees nors, terwijl hij zijn sleutel wegstopte.
"Wat doe jij hier nog zo laat?"
"Oh, niets", antwoordde Cees luchtig. "Ik moest nog het een en ander nakijken en ik ben de tijd geloof ik een beetje vergeten. Wat doet u hier?", vroeg hij op zijn beurt, terwijl hij de deur probeerde te blokkeren.
Meneer Dekker probeerde over Cees zijn schouder het lokaal in het kijken. "Ik kwam even in de voorraadkast kijken of er nog erlenmeyers stonden voor de les van morgen", legde hij uit.
"Mijn kantoor", verbeterde Cees hem geërgerd.
"Dat jij het als kantoortje gebruikt neemt niet weg dat het ook een voorraadkast is"

Cees moest wel aan de kant stappen toen Dekker een stap naar voren deed. Hij liep direct door naar de deur van de voorraadkast en rammelde aan de deurklink. Het klonk alsof hij binnensmonds vloekte.

"Mag ik de sleutel?" Meneer Dekker stak zijn hand uit.
"Eh, de sleutel?", Cees zag hier een uitweg. "Die ben ik thuis vergeten." Hij probeerde te doen alsof dat hem speet.
"Onzin. Cees, geef me de sleutel!"
Smalend antwoordde Cees: "Ik heb hem echt niet, als u hier morgenvroeg bent laat ik u naar binnen"
Dekker zuchtte: "Goed dan, ben je hier om 8 uur? Dan heb ik nog genoeg tijd om alles klaar te zetten"

Met grote passen verliet Dekker het lokaal. Cees luisterde aan de deur van de werkkamer. Aan de andere kant was het doodstil. Daar was hij goed weggekomen.Toen het gegalm van voetstappen in de gang was weggestorven, pakte hij zijn tas en verliet de school.

De volgende dag was Cees vroeg op school. Her en der verspreid wist hij nog wel wat erlenmeyers te liggen. Hij verzamelde er zoveel als hij kon, hij wist immers niet hoeveel Dekker er nodig had. Klokslag acht was hij in het biologie lokaal, de doos in zijn handen puilde uit en rinkelde bij elke stap die hij zette. Voorzichtig zette hij de boel op zijn bureau en ging zitten om zijn lessen van die dag nog eens door te nemen.

Iets voor half negen kwamen de eerste leerlingen het lokaal binnen. Cees vond het eerste uur altijd heerlijk; de meeste leerlingen sliepen dan nog half en waren ze lekker rustig. "Vreemd dat Dekker niet op is komen dagen, hij zal ze wel ergens anders vandaan hebben gewist", dacht hij. 

Het eerste uur was zoals verwacht rustig verlopen. Cees zat te wachten op de volgende klas toen er wat meisjes uit 3 havo binnen kwamen lopen.

"Meneer Vogel?", begon er eentje voorzichtig.
Hij draaide zijn stoel hun richting op. "Zeg het eens."
"Meneer Dekker is er vandaag niet, en we vroegen ons af of u ons het vijfde uur les kan geven, zodat we lekker vroeg vrij zijn.", ze de voorste verlegen.
Een onbehaaglijk gevoel bekroop hem. Hij staarde naar de deur van zijn kantoortje.
Een van de meisjes vond het antwoord blijkbaar wat lang uitblijven. "Meneer Vogel?"
"Oh, sorry." Hij griste zijn agenda tussen de papieren op zijn bureau vandaan en bladerde naar zijn weekrooster. "Ja, dat moet lukken, dat komt mij ook wel goed uit eigenlijk", zei hij.

Dat was alles wat de meiden nodig hadden. Luid piepend en high-fivend draaiden ze zich om en renden naar de deur. "Dankuwel meneer Vogel!", riep er een hem nog na. Op dat moment kwam de volgende lichting kinderen het lokaal binnen gestommeld.

Eindelijk was het pauze. De lessen waren rommelig verlopen. Hij was niet in staat geweest om zijn aandacht bij de les te houden. Er waren geen vijf minuten voorbij gegaan zonder dat zijn blik naar de gesloten deur van zijn werkkamer was gegleden. Cees kon zich geen andere dag heugen dat de minuten zo langzaam voorbij waren gekropen, maar nu eindelijk was hij dan alleen. Behoedzaam liep hij naar de deur. Zelfs na zes weken was hij nog zenuwachtig om naar binnen te gaan. Cees kon nog steeds niet geloven dat het hem gelukt was. Na jaren experimenteren en onderzoek in stoffige boeken, had hij leven gecreëerd!  Het was weliswaar een een leven dat alle regels van de wetenschap tartte, maar desalnietemin was het leven. Hij stak zijn sleutel in het slot. Zijn bloed bevroor in zijn aderen toen hij merkte dat de deur niet op slot was. Aarzelend opende hij de deur. 

In zijn kantoor was het letterlijk een slachtpartij. Overal lag glas op de grond en alles in de kamer was besmeurd met opgedroogd bloed. Cees kon een schreeuw van afschuw niet onderdrukken toen hij Dekker zag. Het lichaam van zijn collega was achteloos in een hoek gekwakt. Zijn been lag een meter verderop. "Nee, nee, nee", stamelde Cees. Dat was het enige wat hij uit kon brengen. Koortsachtig keek hij in het rond, maar zijn creatie was nergens te bekennen. Op de vloer liepen bloederige voetstapjes richting de open deur.